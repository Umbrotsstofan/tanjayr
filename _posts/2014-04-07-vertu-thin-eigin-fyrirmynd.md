---
ID: 1008
post_title: Vertu þín eigin fyrirmynd
author: tanjayr
post_date: 2014-04-07 20:37:07
post_excerpt: ""
layout: post
permalink: >
  http://tanjayr.umbrotsstofan.is/2014/04/07/vertu-thin-eigin-fyrirmynd/
published: true
tz_audio_format:
  - mp3
tz_gallery_format:
  - -=set slideshow type=-
tz_gallery_targetheight:
  - "200"
tz_gallery_margins:
  - "10"
tz_gallery_randomize:
  - 'false'
tz_gallery_captions:
  - 'true'
---
<p style="text-align: center;" align="center">Ég hef oft fengið spurninguna „finnst þér þú vera góð fyrirmynd?“. Ég hef því oft velt fyrir mér spurningunni, hvað er að vera fyrirmynd? Flestir halda að það að vera góð fyrirmynd væri manneskjan sem útskrifaðist úr skóla á réttum tíma, með flottustu einkannirnar, brilleraði á bílprófinu, gengur í flottustu fötunum, í góðri vinnu, smakkar ekki á áfengi og tekur ekki smók af sígarettu. En svo fór ég að hugsa, afhverju er maður alltaf að horfa á þessa efnislegu þætti? Hvað með það sem býr innra með okkur?<!--more--></p>
<p style="text-align: center;">Öll höfum við mótast mest af því sem við lærum og sjáum af öðrum. Taka þátt í reynslu annarra, prófa okkur áfram og fylgjast með. Foreldrar eru oftar en ekki fyrstu fyrirmyndir barna sinna og því fylgir mikið ábyrgðarstarf. Ég tel að í gegnum lífsleiðina tökum við til okkar eitt og annað úr fari þeirra sem á vegi okkar verða, og mótumst þannig að manneskjunni sem við erum.</p>
<p style="text-align: center;"> Mér finnst að það ætti ekki að vera neinn lokaður rammi utan um það hvernig maður á að vera til þess að vera góð fyrirmynd. Ég kastaði fram spurningunni áðan: Hvað með það sem býr innra með okkur? Það fá ekki allir það flotta tækifæri að fara í skóla. Af hverju ekki að líta upp til náungans sem á ekkert milli handanna og hefur ekki fengið nein tækifæri til að öðlast menntun, en er samt hamingjusamur, góðhjartaður og jákvæður alla daga þrátt fyrir sín hlutskipti?  Það er þetta sem innra með okkur býr sem skiptir svo afskaplega miklu máli. Það eru manneskjurnar sem við erum. Það sem skiptir lang mestu máli er að vera með gott hjarta og að vera góður að innan, það er tækifæri sem allir fá.</p>
<p style="text-align: center;"> Það vill svo oft vera þannig að fólk er að keppast. Keppast við að vera eins og náunginn, jafnvel betri en hann. Kaupa hitt og þetta afþví að einhver annar sem þykir ótrúlega töff á svoleiðis- ekki afþví manni langar til. Hlutir eru bara hlutir, það eru ekki þeir sem gera þig að góðri manneskju.</p>
<p style="text-align: center;"> Keppumst frekar í að vera betri útgáfa af sjálfum okkur og bæta okkur sjálf, það ætla ég allavegana að gera!</p>
<p style="text-align: center;"></p>